# Forms_minedu 

## Γενική Περιγραφή

Το έργο ασχολείται με το σχεδιασμό και την ανάπτυξη διαδικτυακών Ηλεκτρονικών Φορμών, για την καταγραφή και αποθήκευση στοιχείων από φορείς και Υπηρεσίες του ΥΠΠΕΘ.

## Αντικείμενο του έργου 

Σε συνέχεια εγγράφου από το γραφείο Υπουργού, για την ανάγκη συγκέντρωσης στοιχείων από εποπτευόμενους Φορείς και Υπηρεσίες (http://opengov.minedu.gov.gr/?p=1743), θα υλοποιηθεί σχετικό πληροφοριακό σύστημα το οποίο θα έχει κύριο στόχο τη δημιουργία Ηλεκτρονικών Φορμών, μέσω των οποίων οι εμπλεκόμενοι φορείς, με τη χρήση κατάλληλων μηχανισμών αυθεντικοποίησης και πιστοποίησης, θα μπορούν να καταχωρούν (ή να επικαιροποιούν αν τα έχουν ήδη καταχωρήσει) τα ζητούμενα στοιχεία, ηλεκτρονικά μέσω του διαδικτύου. Τα αποτελέσματα της συγκέντρωσης των στοιχείων κάθε Ηλ. Φόρμας θα είναι διαθέσιμα μέσω του πληροφοριακού συστήματος που θα αναπτυχθεί και θα μπορούν να χρησιμοποιηθούν είτε για ενημέρωση ή για περαιτέρω χρήση.

## Καταγραφή απαιτήσεων του έργου

Στο σύστημα συμμετέχουν οι Χρήστες και οι τελικοί Αποδέκτες:

### Χρήστης του συστήματος

    1.	Υπάλληλος Διεύθυνσης Γ.Γ. Υπουργείου που πρέπει να συλλέξει τα στοιχεία (Εισηγητής Ηλ. Φόρμας)

    2.	Υπάλληλος του τμήματος Ηλ. Διακυβέρνησης (Εισηγητής Ηλ. Φόρμας)

    3.	Υπάλληλος φορέα του Υπουργείου που έχει δικαίωμα χρήσης του συστήματος (μελλοντική επέκταση - Εισηγητής Ηλ. Φόρμας)

    4.	Υπάλληλος Διεύθυνσης Γ.Γ. Υπουργείου που έχει πρόσβαση στα αποτελέσματα του συστήματος

    5.	Οποιοσδήποτε 

### Αποδέκτης συστήματος

    1.	Υπηρεσία/-ες που θα δώσει τα ζητούμενα στοιχεία

    2.	Οποιοσδήποτε (σε περίπτωση ανοιχτής συλλογής στοιχείων)

Ο Χρήστης που επιθυμεί να δημιουργήσει τη φόρμα, είτε ο ίδιος ή με βοήθεια ορισμένου υπαλλήλου της Διεύθυνση Ηλεκτρονικής Διακυβέρνησης, προχωράει στη δημιουργία της φόρμας.

Για την εισαγωγή του Χρήστη στη διαδικασία δημιουργίας φόρμας απαιτείται αυθεντικοποίηση του με κωδικό πρόσβασης, μοναδικό για κάθε διεύθυνση ο οποίος δίδεται σε συγκεκριμένο υπάλληλο αυτής.

Σε ένα αρχικό περιβάλλον φόρμας-πίνακα εισάγονται στοιχεία που βοηθούν στην κατηγοριοποίηση της φόρμας στη βάση, όπως η Διεύθυνση που ανήκει ο Χρήστης, ο λόγος δημιουργίας φόρμας, η ημερομηνία ισχύος της φόρμας κ.α.

Ακολουθεί περιβάλλον δημιουργάς της κυρίως φόρμας η οποία έχει τη μορφή ερωτηματολογίου με πεδία διαφορετικών ειδών (π.χ. πολλαπλών επιλογών, ελεύθερου κειμένου, λίστας). 

Μετά την ολοκλήρωση της φόρμας το σύστημα επιστρέφει στο Xρήστη ένα url το οποίο το αποστέλλει στους αποδέκτες.

Οι Αποδέκτες με τη σειρά τους απαντούν είτε μετά από αυθεντικοποίηση, με τη χρήση κωδικού πρόσβασης σε ήδη υπάρχουσα υπηρεσία (π.χ. mySchool), είτε ελεύθερα όταν το ερωτηματολόγιο θεωρείται ανοιχτό προς όλους. Ο Αποδέκτης έχει το δικαίωμα σε περίπτωση λάθους να επαναλάβει τη συμπλήρωση της φόρμας και να αποστείλει εκ νέου τα διορθωμένα στοιχεία. Ο Αποδέκτης δηλώνει την οριστικοποίηση της απάντησής του με συγκεκριμένη επιλογή στη φόρμα.

Οι απαντήσεις που συγκεντρώνονται από τους Αποδέκτες αποθηκεύονται σε Βάση Δεδομένων, η διαχείριση της οποίας αποτελεί τμήμα του έργου. 

Ο Χρήστης του συστήματος, έχει τη δυνατότητα με τα στοιχεία αυθεντικοποίησης που κατέχει να βλέπει τα αποτελέσματα της έρευνάς του, και να τα εξάγει σε μορφή που μπορεί να τα χρησιμοποιήσει και αλλού (π.χ. csv, xls). 

Όλες οι φόρμες που παράγονται στην Υπηρεσία, αναρτώνται στην ιστοσελίδα (π.χ. https://forms.minedu.gov.gr). Εκεί μπορεί να γίνει ελεύθερα αναζήτηση και ανάκτηση αποτελεσμάτων παλαιοτέρων φορμών, σε περίπτωση βέβαια που τα στοιχεία που ανακτώνται δεν αποτελούν προσωπικά δεδομένα.

## Εργαλεία Υλοποίησης
Τα εργαλεία που θα χρησιμοποιηθούν για την υλοποίηση του έργου μελετώνται ώστε να επιτύχουμε απλό περιβάλλον για το Χρήστη και ταυτόχρονα πολλαπλές λειτουργίες επεξεργασίας των αποθηκευμένων στοιχείων του συστήματος. Στόχος μας είναι η επιλογή των κατάλληλων εργαλείων ώστε να καλυφθούν οι υπάρχουσες ανάγκες, αλλά να είναι δυνατή και η επέκταση σε μελλοντικές απαιτήσεις, με ευκολία και από άλλους προγραμματιστές. Για το λόγο αυτό  γίνεται προσπάθεια ανάπτυξη της εφαρμογής με εργαλεία ευρέως γνωστά και αποδεκτά από σχετικές κοινότητες. Περισσότερες λεπτομέρειες θα προστεθούν στη συνέχεια υλοποίησης του έργου.

## Ομάδα Υλοποίησης
Η ανάπτυξη και υλοποίηση του έργου θα γίνει κατά κύριο λόγο από τους ΙΩΑΝΝΗ ΔΑΓΚΟΥΛΗ και ΙΩΑΝΝΗ ΜΑΡΙΝΙΔΗ.



(test commit for gitlabs)